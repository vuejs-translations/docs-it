# Come Iniziare {#getting-started}

Benvenuto nel tutorial su Vue!

L'obiettivo di questo tutorial è quello di farti sperimentare rapidamente come ci si sente a lavorare con Vue, direttamente nel browser. Non mira a essere completo e non è necessario comprendere tutto prima di andare avanti. Tuttavia, dopo averla completata, assicurati di leggere la <a target="_blank" href="/guide/introduction.html">Guida</a> che tratta ciascun argomento in modo più dettagliato.

## Prerequisiti {#prerequisites}

Per affrontare il tutorial si presuppone una familiarità di base con HTML, CSS e JavaScript. Se sei completamente nuovo allo sviluppo front-end, potrebbe non essere l'idea migliore iniziare direttamente con un framework - afferra le basi e poi torna! Una precedente esperienza con altri framework aiuta, ma non è richiesta. 

## Come Usare Questo Tutorial {#how-to-use-this-tutorial}

Puoi modificare il codice <span class="wide">sulla destra</span><span class="narrow">sotto</span> e vedere il risultato aggiornato istantaneamente. Ogni step introdurrà una funzionalità principale di Vue e dovrai completare il codice per far funzionare la demo. Se rimani bloccato, avrai un pulsante con scritto "Mostra Soluzione!", che ti mostrerà/rivelerà il codice funzionante. Cerca di non fare troppo affidamento su di esso - imparerai più velocemente capendo le cose da solo.

Se sei uno sviluppatore esperto proveniente da Vue 2 o altri framework, ci sono alcune impostazioni che puoi modificare per sfruttare al meglio questo tutorial. Se sei un principiante, ti consigliamo di utilizzare le impostazioni predefinite.

<details>
<summary>Dettagli sulle impostazioni del tutorial</summary>

- Vue offre due stili di API: Options API e Composition API. Questo tutorial è progettato per funzionare con entrambi - puoi scegliere il tuo stile preferito utilizzando il pannello **Preferenze API** in cima. <a target="_blank" href="/guide/introduction.html#api-styles">Scopri di più sugli stili delle API</a>.

- Puoi anche passare dalla modalità SFC alla modalità HTML. Il primo mostrerà esempi di codice nel formato <a target="_blank" href="/guide/introduction.html#single-file-components">Single-File Component</a> (SFC), che è quello che la maggior parte degli sviluppatori usa quando utilizza Vue con una fase di build. La modalità HTML mostra l'utilizzo senza una fase di build.

</details>

Pronto? Clicca "Successivo" per iniziare.
